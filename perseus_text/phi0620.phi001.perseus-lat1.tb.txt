cynthia prima suis miserum me cepit ocellis contactum nullis ante cupidinibus
tum mihi constantis deiecit lumina fastus et caput impositis pressit amor pedibus donec me docuit castas odisse puellas improbus et nullo vivere consilio
et mihi iam toto furor hic non deficit anno cum tamen adversos cogor habere deos
milanion nullos fugiendo tulle labores saevitiam durae contudit iasidos
nam modo partheniis amens errabat in antris ibat et hirsutas ille videre feras
ille etiam hylaei percussus vulnere rami saucius arcadiis rupibus ingemuit
ergo velocem potuit domuisse puellam
tantum in amore preces et bene facta valent
in me tardus amor non ullas cogitat artis c ne meminit notas ut prius ire vias
at vos deductae quibus est fallacia lunae et labor in magicis sacra piare focis en agedum dominae mentem convertite nostrae et facite illa meo palleat ore magis
tunc ego crediderim vobis et sidera et amnis posse cytaeines ducere carminibus
et vos qui sero lapsum revocatis amici quaerite non sani pectoris auxilia
fortiter et ferrum saevos patiemur et ignis sit modo libertas quae velit ira loqui
ferte per extremas gentis et ferte per undas qua non ulla meum femina norit iter
vos remanete quibus facili deus annuit aure sitis et in tuto semper amore pares
in me nostra venus noctes exercet amaras et nullo vacuus tempore defit amor hoc moneo vitate malum
sua quemque moretur cura que ne assueto mutet amore locum
quod si quis monitis tardas adverterit auris heu referet quanto verba dolore mea
quid iuvat ornato procedere vita capillo et tenuis coa veste movere sinus aut quid orontea crinis perfundere murra que te peregrinis vendere muneribus que naturae decus mercato perdere cultu c ne sinere in propriis membra nitere bonis
crede mihi non ulla tuae est medicina figurae
nudus amor formae non amat artificem
aspice quos summittat humus formosa colores ut veniant hederae sponte sua melius surgat et in solis formosius arbutus antris et sciat indocilis currere lympha vias
litora nativis praefulgent picta lapillis et volucres nulla dulcius arte canunt
non sic leucippis succendit castora phoebe pollucem cultu non hilaira soror
non idae et cupido quondam discordia phoebo eveni patriis filia litoribus
c ne phrygium falso traxit candore maritum avecta externis hippodamia rotis
sed facies aderat nullis obnoxia gemmis qualis apelleis est color in tabulis
non illis studium vulgo conquirere amantis
non ego nunc vereor ne sim tibi vilior istis
uni si qua placet culta puella sat est
cum tibi praesertim phoebus sua carmina donet que aoniam libens calliopea lyram unica c ne desit iucundis gratia verbis omnia quaeque venus quaeque minerva probat
his tu semper eris nostrae gratissima vitae taedia dum miserae sint tibi luxuriae
qualis thesea iacuit cedente carina languida desertis cnosia litoribus
qualis et accubuit primo cepheia somno libera iam duris cotibus andromede
c ne minus assiduis edonis fessa choreis qualis in herboso concidit apidano
talis visa mihi mollem spirare quietem cynthia non certis nixa caput manibus ebria cum multo traherem vestigia baccho et quaterent sera nocte facem pueri
hanc ego nondum etiam sensus deperditus omnis molliter impresso conor adire toro
et quamvis duplici correptum ardore iuberent hac amor hac liber durus uterque deus subiecto leviter positam temptare lacerto que oscula admota sumere et arma manu non tamen ausus eram dominae turbare quietem expertae metuens iurgia saevitiae
sed sic intentis haerebam fixus ocellis argus ut ignotis cornibus inachidos
et modo solvebam nostra de fronte corollas que ponebam tuis cynthia temporibus
et modo gaudebam lapsos formare capillos
nunc furtiva cavis poma dabam manibus
que omnia ingrato largibar munera somno munera de prono saepe voluta sinu
et quotiens raro duxti suspiria motu obstupui vano credulus auspicio ne qua tibi insolitos portarent visa timores neve quis invitam cogeret esse suam
donec diversas praecurrens luna fenestras luna moraturis sedula luminibus compositos levibus radiis patefecit ocellos
sic ait in molli fixa toro cubitum
tandem te nostro referens iniuria lecto alterius clausis expulit e foribus
que nam ubi longa meae consumpsti tempora noctis languidus exactis ei mihi sideribus
o utinam talis perducas improbe noctes me miseram qualis semper habere iubes
nam modo purpureo fallebam stamine somnum rursus et orpheae carmine fessa lyrae
interdum leviter mecum deserta querebar externo longas saepe in amore moras
dum me iucundis lapsam sopor impulit alis
illa fuit lacrimis ultima cura meis
quid mihi tam multas laudando basse puellas mutatum domina cogis abire mea
quid me non pateris vitae quodcumque sequetur hoc magis assueto ducere servitio
tu licet antiopae formam nycteidos et tu spartanae referas laudibus hermionae et quascumque tulit formosi temporis aetas
cynthia non illas nomen habere sinat
nedum si levibus fuerit collata figuris inferior duro iudice turpis eat
haec sed forma mei pars est extrema furoris
sunt maiora quibus basse perire iuvat
ingenuus color et multis decus artibus et quae gaudia sub tacita ducere veste libet
quo magis et nostros contendis solvere amores hoc magis accepta fallit uterque fide
non impune feres
sciet haec insana puella et tibi non tacitis vocibus hostis erit
c ne tibi me post haec committet cynthia c ne te quaeret
erit tanti criminis illa memor et te circum omnis alias irata puellas differet
heu nullo limine carus eris
nullas illa suis contemnet fletibus aras et quicumque sacer qualis ubique lapis
non ullo gravius temptatur cynthia damno quam sibi cum rapto cessat amore decus
praecipue nostro
maneat sic semper adoro c ne quicquam ex illa quod querar inveniam
invide tu tandem voces compesce molestas et sine nos cursu quo sumus ire pares
quid tibi vis insane
meos sentire furores
infelix properas ultima nosse mala et miser ignotos vestigia ferre per ignis et bibere e tota toxica thessalia
non est illa vagis similis collata puellis
molliter irasci non solet illa tibi
quod si forte tuis non est contraria votis at tibi curarum milia quanta dabit
non tibi iam somnos non illa relinquet ocellos
illa feros animis alligat una viros
a mea contemptus quotiens ad limina curres cum tibi singultu fortia verba cadent et tremulus maestis orietur fletibus horror et timor informem ducet in ore notam et quaecumque voles fugient tibi verba querenti c ne poteris qui sis aut ubi nosse miser
tum grave servitium nostrae cogere puellae discere et exclusum quid sit abire domum
c ne iam pallorem totiens mirabere nostrum aut cur sim toto corpore nullus ego
c ne tibi nobilitas poterit succurrere amanti
nescit amor priscis cedere imaginibus
quod si parva tuae dederis vestigia culpae quam cito de tanto nomine rumor eris
non ego tum potero solacia ferre roganti cum mihi nulla mei sit medicina mali
sed pariter miseri socio cogemur amore alter in alterius mutua flere sinu
quare quid possit mea cynthia desine galle quaerere
non impune illa rogata venit
non ego nunc hadriae vereor mare noscere tecum tulle que ne aegaeo ducere vela salo cum quo rhipaeos possim conscendere montis ulteriusque domos vadere memnonias
sed me complexae remorantur verba puellae que mutato graves saepe colore preces
illa mihi totis argutat noctibus ignis et queritur nullos esse relicta deos
his ego non horam possum durare querelis
a pereat si quis lentus amare potest
an mihi sit tanti doctas cognoscere athenas atque asiae veteres cernere divitias ut mihi deducta faciat convicia puppi cynthia et insanis ora notet manibus que oscula opposito dicat sibi debita vento et nihil infido durius esse viro
tu patrui meritas conare anteire securis et vetera oblitis iura refer sociis
nam tua non aetas umquam cessavit amori semper at armatae cura fuit patriae
et tibi non umquam nostros puer iste labores afferat et lacrimis omnia nota meis
me sine quem semper voluit fortuna iacere hanc animam extremae reddere nequitiae
multi longinquo periere in amore libenter in quorum numero me quoque terra tegat
non ego sum laudi non natus idoneus armis
hanc me militiam fata subire volunt
at tu seu mollis qua tendit ionia seu qua lydia pactoli tingit arata liquor
seu pedibus terras seu pontum carpere remis ibis et accepti pars eris imperii
tum tibi si qua mei veniet non immemor hora vivere me duro sidere certus eris
dum tibi cadmeae dicuntur pontice thebae que arma fraternae tristia militiae atque ita sim felix primo contendis homero sint modo fata tuis mollia carminibus
nos ut consuemus nostros agitamus amores atque aliquid duram quaerimus in dominam
c ne tantum ingenio quantum servire dolori cogor et aetatis tempora dura queri
hic mihi conteritur vitae modus haec mea fama est hinc cupio nomen carminis ire mei
me laudent doctae solum placuisse puellae pontice et iniustas saepe tulisse minas me legat assidue post haec neglectus amator et prosint illi cognita nostra mala
te quoque si certo puer hic concusserit arcu quo nollem nostros me violasse deos longe castra tibi longe miser agmina septem flebis in aeterno surda iacere situ
et frustra cupies mollem componere versum c ne tibi subiciet carmina serus amor tum me non humilem mirabere saepe poetam tunc ego romanis praeferar ingeniis
c ne poterunt iuvenes nostro reticere sepulcro ardoris nostri magne poeta iaces
tu cave nostra tuo contemnas carmina fastu
saepe venit magno faenore tardus amor
o iucunda quies primo cum testis amori affueram vestris conscius in lacrimis
o noctem meminisse mihi iucunda voluptas o quotiens votis illa vocanda meis cum te complexa morientem galle puella vidimus et longa ducere verba mora
quamvis labentis premeret mihi somnus ocellos et mediis caelo luna ruberet equis non tamen a vestro potui secedere lusu
tantus in alternis vocibus ardor erat
sed quoniam non es veritus concredere nobis accipe commissae munera laetitiae
non solum vestros didici reticere dolores est quiddam in nobis maius amice fide
possum ego diversos iterum coniungere amantis et dominae tardas possum aperire fores
et possum alterius curas sanare recentis c ne levis in verbis est medicina meis
cynthia me docuit semper quaecumque petenda quaeque cavenda forent
non nihil egit amor tu cave ne tristi cupias pugnare puellae neve superba loqui neve tacere diu
neu si quid petiit ingrata fronte negaris neu tibi pro vano verba benigna cadant
irritata venit quando contemnitur illa c ne meminit iustas ponere laesa minas
at quo sis humilis magis et subiectus amori hoc magis effectu saepe fruare bono
is poterit felix una remanere puella qui numquam vacuo pectore liber erit
ecquid te mediis cessantem cynthia bais qua iacet herculeis semita litoribus et modo thesproti mirantem subdita regno proxima misenis aequora nobilibus nostri cura subit memores a
ducere noctes
ecquis in extremo restat amore locus
an te nescio quis simulatis ignibus hostis sustulit e nostris cynthia carminibus
atque utinam mage te remis confisa minutis parvula lucrina cumba moretur aqua aut teneat clausam tenui teuthrantis in unda alternae facilis cedere lympha manu quam vacet alterius blandos audire susurros molliter in tacito litore compositam
ut solet amoto labi custode puella perfida communis c ne meminisse deos
non quia perspecta non es mihi cognita fama sed quod in hac omnis parte timetur amor
ignosces igitur si quid tibi triste libelli attulerint nostri
culpa timoris erit
an mihi nunc maior carae custodia matris
aut sine te vitae cura sit ulla meae
tu mihi sola domus tu cynthia sola parentes omnia tu nostrae tempora laetitiae
seu tristis veniam seu contra laetus amicis quicquid ero dicam cynthia causa fuit
tu modo quam primum corruptas desere baias
quid mihi desidiae non cessas fingere crimen quod facias nobis conscia roma moram
tam multa illa meo divisa est milia lecto quantum hypanis veneto dissidet eridano
c ne mihi consuetos amplexu nutrit amores cynthia c ne nostra dulcis in aure sonat
olim gratus eram
non illo tempore cuiquam contigit ut simili posset amare fide
invidiae fuimus
non me deus obruit
an quae lecta prometheis dividit herba iugis
non sum ego qui fueram
mutat via longa puellas
quantus in exiguo tempore fugit amor
nunc primum longas solus cognoscere noctes cogor et ipse meis auribus esse gravis
felix qui potuit praesenti flere puellae
non nihil aspersis gaudet amor lacrimis
aut si despectus potuit mutare calores sunt quoque translato gaudia servitio
mi que ne amare aliam que ne abhac desistere fas est
cynthia prima fuit cynthia finis erit
tu quod saepe soles nostro laetabere casu galle quod abrepto solus amore vacem
at non ipse tuas imitabor perfide voces
fallere te numquam galle puella velit
dum tibi deceptis augetur fama puellis certus et in nullo quaeris amore moram perditus in quadam tardis pallescere curis incipis et primo lapsus abire gradu
haec erit illarum contempti poena doloris
multarum miseras exiget una vices
haec tibi vulgaris istos compescet amores c ne nova quaerendo semper amicus eris
haec ego non rumore malo non augure doctus
vidi ego
me quaeso teste negare potes
vidi ego te toto vinctum languescere collo et flere iniectis galle diu manibus et cupere optatis animam deponere labris et quae deinde meus celat amice pudor
non ego complexus potui diducere vestros
tantus erat demens inter utrosque furor
non sic haemonio salmonida mixtus enipeo taenarius facili pressit amore deus c ne sic caelestem flagrans amor herculis heben sensit in oetaeis gaudia prima iugis
una dies omnis potuit praecurrere amantis
nam tibi non tepidas subdidit illa faces c ne tibi praeteritos passa est succedere fastus c ne sinet abduci
te tuus ardor aget
c ne mirum cum sit iove digna et proxima ledae et ledae partu gratior una tribus
illa sit inachiis et blandior heroinis illa suis verbis cogat amare iovem
tu vero quoniam semel es periturus amore utere
non alio limine dignus eras
quae tibi sit felix quoniam novus incidit error
et quodcumque voles una sit ista tibi
tu licet abiectus tiberina molliter unda lesbia mentoreo vina bibas opere et modo tam celeres mireris currere lintres et modo tam tardas funibus ire ratis
et nemus omne satas intendat vertice silvas urgetur quantis caucasus arboribus
non tamen ista meo valeant contendere amori
nescit amor magnis cedere divitiis
nam sive optatam mecum trahit illa quietem seu facili totum ducit amore diem tum mihi pactoli veniunt sub tecta liquores et legitur rubris gemma sub aequoribus
tum mihi cessuros spondent mea gaudia reges
quae maneant dum me fata perire volent
nam quis divitiis adverso gaudet amore
nulla mihi tristi praemia sint venere
illa potest magnas heroum infringere vires illa etiam duris mentibus esse dolor
illa que ne arabium metuit transcendere limen c ne timet ostrino tulle subire toro et miserum toto iuvenem versare cubili
quid relevant variis serica textilibus
quae mihi dum placata aderit non ulla verebor regna vel alcinoi munera despicere
saepe ego multa tuae levitatis dura timebam hac tamen excepta cynthia perfidia
aspice me quanto rapiat fortuna periclo
tu tamen in nostro lenta timore venis
et potes hesternos manibus componere crinis et longa faciem quaerere desidia c ne minus eois pectus variare lapillis ut formosa novo quae parat ire viro
at non sic ithaci degressu mota calypso desertis olim fleverat aequoribus
multos illa dies incomptis maesta capillis sederat iniusto multa locuta salo et quamvis numquam post haec visura dolebat illa tamen longae conscia laetitiae c ne sic aesoniden rapientibus anxia ventis hypsipyle vacuo constitit in thalamo
hypsipyle nullos post illos sensit amores ut semel haemonio tabuit hospitio
alphesiboea suos ulta est pro coniuge fratres sanguinis et cari vincula rupit amor
coniugis evadne miseros delata per ignis occidit argivae fama pudicitiae
quarum nulla tuos potuit convertere mores tu quoque uti fieres nobilis historia
desine iam revocare tuis periuria verbis cynthia et oblitos parce movere deos
audax a nimium nostro dolitura periclo si quid forte tibi durius inciderit
nulla prius vasto labentur flumina ponto annus et inversas duxerit ante vices quam tua sub nostro mutetur pectore cura
sis quodcumque voles non aliena tamen
tam tibi ne viles isti videantur ocelli per quos saepe mihi credita perfidia est
hos tu iurabas si quid mentita fuisses ut tibi suppositis exciderent manibus
et contra magnum potes hos attollere solem c ne tremis admissae conscia nequitiae
quae fueram magnis olim patefacta triumphis ianua tarpeiae nota pudicitiae
cuius inaurati celebrarunt limina currus captorum lacrimis umida supplicibus
nunc ego nocturnis potorum saucia rixis pulsata indignis saepe queror manibus et mihi non desunt turpes pendere corollae semper et exclusis signa iacere faces
c ne possum infamis dominae defendere noctes nobilis obscenis tradita carminibus
c ne tamen illa suae revocatur parcere famae turpior et saecli vivere luxuria
has inter gravibus cogor deflere querelis supplicis a longis tristior excubiis
ille meos numquam patitur requiescere postis arguta referens carmina blanditia
ianua vel domina penitus crudelior ipsa quid mihi tam duris clausa taces foribus
cur numquam reserata meos admittis amores nescia furtivas reddere mota preces
ne nulla finis erit nostro concessa dolori turpis et in tepido limine somnus erit
me mediae noctes me sidera plena iacentem que frigida eoo me dolet aura gelu
tu sola humanos numquam miserata dolores respondes tacitis mutua cardinibus
o utinam traiecta cava mea vocula rima percussas dominae vertat in auriculas
sit licet et saxo patientior illa sicano sit licet et ferro durior et chalybe non tamen illa suos poterit compescere ocellos surget et invitis spiritus in lacrimis
nunc iacet alterius felici nixa lacerto at mea nocturno verba cadunt zephyro
sed tu sola mei tu maxima causa doloris victa meis numquam ianua muneribus
te non ulla meae laesit petulantia linguae quae solet irato dicere tota loco ut me tam longa raucum patiare querela sollicitas trivio pervigilare moras
at tibi saepe novo deduxi carmina versu que oscula impressis nixa dedi gradibus
ante tuos quotiens verti me perfida postis que debita occultis vota tuli manibus
haec ille et si quae miseri novistis amantes et matutinis obstrepit alitibus
sic ego nunc dominae vitiis et semper amantis fletibus aeterna differor invidia
et merito quoniam potui fugisse puellam
nunc ego desertas alloquor alcyonas
c ne mihi cassiope salvo visura carinam que omnia ingrato litore vota cadunt
quin etiam absenti prosunt tibi cynthia venti
aspice quam saevas increpat aura minas
ne nulla placatae veniet fortuna procellae
haecine parva meum funus harena teget
tu tamen in melius saevas converte querelas sat tibi sit poenae nox et iniqua vada
an poteris siccis mea fata reponere ocellis que ossa nulla tuo nostra tenere sinu
a pereat quicumque ratis et vela paravit primus et invito gurgite fecit iter
nonne fuit levius dominae pervincere mores quamvis dura tamen rara puella fuit quam sic ignotis circumdata litora silvis cernere et optatos quaerere tyndaridas
illic si qua meum sepelissent fata dolorem ultimus et posito staret amore lapis illa meo caros donasset funere crinis molliter et tenera poneret ossa rosa
illa meum extremo clamasset pulvere nomen ut mihi non ullo pondere terra foret
at vos aequoreae formosa doride natae candida felici solvite vela choro
si quando vestras labens amor attigit undas mansuetis socio parcite litoribus
haec certe deserta loca et taciturna querenti et vacuum zephyri possidet aura nemus
hic licet occultos proferre impune dolores si modo sola queant saxa tenere fidem
unde tuos primum repetam mea cynthia fastus
quod mihi das flendi cynthia principium
qui modo felices inter numerabar amantis nunc in amore tuo cogor habere notam
quid tantum merui
quae te mihi carmina mutant
an nova tristitiae causa puella tuae
sic mihi te referas levis ut non altera nostro limine formosos intulit ulla pedes
quamvis multa tibi dolor hic meus aspera debet non ita saeva tamen venerit ira mea ut tibi sim merito semper furor et tua flendo lumina deiectis turpia sint lacrimis
an quia parva damus mutato signa colore et non ulla meo clamat in ore fides
vos eritis testes si quos habet arbor amores fagus et arcadio pinus amica deo
a quotiens teneras resonant mea verba sub umbras scribitur et vestris cynthia corticibus
an tua quod peperit nobis iniuria curas
quae solum tacitis cognita sunt foribus
omnia consuevi timidus perferre superbae iussa que ne arguto facta dolore queri
pro quo divini fontes et frigida rupes et datur inculto tramite dura quies
et quodcumque meae possunt narrare querelae cogor ad argutas dicere solus avis
sed qualiscumque es resonent mihi cynthia silvae c ne deserta tuo nomine saxa vacent
non ego nunc tristis vereor mea cynthia manis c ne moror extremo debita fata rogo
sed ne forte tuo careat mihi funus amore hic timor est ipsis durior exsequiis
non adeo leviter nostris puer haesit ocellis ut meus oblito pulvis amore vacet
illic phylacides iucundae coniugis heros non potuit caecis immemor esse locis sed cupidus falsis attingere gaudia palmis thessalus antiquam venerat umbra domum
illic quidquid ero semper tua dicar imago
traicit et fati litora magnus amor
illic formosae veniant chorus heroinae quas dedit argivis dardana praeda viris
quarum nulla tua fuerit mihi cynthia forma gratior et tellus hoc ita iusta sinat quamvis te longae remorentur fata senectae
cara tamen lacrimis ossa futura meis
quae tu viva mea possis sentire favilla
tum mihi non ullo mors sit amara loco
quam vereor ne te contempto cynthia busto abstrahat a nostro pulvere iniquus amor cogat et invitam lacrimas siccare cadentis
flectitur assiduis certa puella minis
quare dum licet inter nos laetemur amantes
non satis est ullo tempore longus amor
hoc pro continuo te galle monemus amore id tibi ne vacuo defluat ex animo saepe imprudenti fortuna occurrit amanti
crudelis minyis dixerit ascanius
est tibi non infra speciem non nomine dispar theiodamanteo proximus ardor hylae
huic tu sive leges umbrosae flumina silvae sive aniena tuos tinxerit unda pedes sive gigantea spatiabere litoris ora sive ubicumque vago fluminis hospitio nympharum semper cupidas defende rapinas non minor ausoniis est amor adryasin
ne tibi sit duros montes et frigida saxa galle que ne expertos semper adire lacus
quae miser ignotis error perpessus in oris herculis indomito fleverat ascanio
que nam ferunt olim pagasae navalibus argon egressam longe phasidos isse viam et iam praeteritis labentem athamantidos undis mysorum scopulis applicuisse ratem
hic manus heroum placidis ut constitit oris mollia composita litora fronde tegit
at comes invicti iuvenis processerat ultra raram sepositi quaerere fontis aquam
hunc duo sectati fratres aquilonia proles hunc super et zetes hunc super et calais oscula suspensis instabant carpere palmis oscula et alterna ferre supina fuga
ille sub extrema pendens secluditur ala et volucres ramo summovet insidias
iam pandioniae cessit genus orithyiae
a dolor
ibat hylas ibat hamadryasin
hic erat arganthi pege sub vertice montis grata domus nymphis umida thyniasin quam supra nullae pendebant debita curae roscida desertis poma sub arboribus et circum irriguo surgebant lilia prato candida purpureis mixta papaveribus
quae modo decerpens tenero pueriliter ungui proposito florem praetulit officio et modo formosis incumbens nescius undis errorem blandis tardat imaginibus
tandem haurire parat demissis flumina palmis innixus dextro plena trahens umero
cuius ut accensae dryades candore puellae miratae solitos destituere choros prolapsum leviter facili traxere liquore
tum sonitum rapto corpore fecit hylas
cui procul alcides iterat responsa sed illi nomen ab extremis montibus aura refert
his o galle tuos monitus servabis amores formosum nymphis credere visus hylan
tu qui consortem properas evadere casum miles ab etruscis saucius aggeribus quid nostro gemitu turgentia lumina torques
pars ego sum vestrae proxima militiae
sic te servato ut possint gaudere parentes et soror acta tuis sentiat e lacrimis
gallum per medios ereptum caesaris ensis effugere ignotas non potuisse manus
et quaecumque super dispersa invenerit ossa montibus etruscis haec sciat esse mea
qualis et unde genus qui sint mihi tulle penates quaeris pro nostra semper amicitia
si perusina tibi patriae sunt nota sepulcra italiae duris funera temporibus cum romana suos egit discordia civis sic mihi praecipue pulvis etrusca dolor tu proiecta mei perpessa es membra propinqui tu nullo miseri contegis ossa solo proxima supposito contingens umbria campo me genuit terris fertilis uberibus
an tibi sum gelida vilior illyria
atque ego non videam talis subsidere ventos cum tibi provectas auferet unda ratis ut me defixum vacua patiantur in ora crudelem infesta saepe vocare manu
et tibi iam tanti quicumque est iste videtur ut sine me vento quolibet ire velis
tu pedibus teneris positas fulcire pruinas tu potes insolitas cynthia ferre nives
o utinam hibernae duplicentur tempora brumae et sit iners tardis navita vergiliis c ne tibi tyrrhena solvatur funis harena neve inimica meas elevet aura preces
sed quocumque modo de me periura mereris sit galatea tuae non aliena viae
nam me non ullae poterunt corrumpere de te quin ego vita tuo limine verba querar
c ne me deficiet nautas rogitare citatos dicite quo portu clausa puella mea est
et dicam licet atraciis considat in oris et licet hylleis illa futura mea est
ne tu igitur demens c ne te mea cura moratur
ne tu audire potes vesani murmura ponti fortis et in dura nave iacere potes
ut te felici praevecta ceraunia remo accipiat placidis oricos aequoribus
hic erit
hic iurata manet
rumpantur iniqui
vicimus
assiduas non tulit illa preces
falsa licet cupidus deponat gaudia livor
destitit ire novas cynthia nostra vias
illi carus ego et per me carissima roma dicitur et sine me dulcia regna negat
illa vel angusto mecum requiescere lecto et quocumque modo maluit esse mea quam sibi dotatae regnum vetus hippodamiae et quas elis opes ante pararat equis
quamvis magna daret quamvis maiora daturus non tamen illa meos fugit avara sinus
hanc ego non auro non indis flectere conchis sed potui blandi carminis obsequio
sunt igitur musae que ne amanti tardus apollo quis ego fretus amo
cynthia rara mea est
nunc mihi summa licet contingere sidera plantis
sive dies seu nox venerit illa mea est
c ne mihi rivalis certos subducit amores
ista meam norit gloria canitiem
dicebam tibi venturos irrisor amores c ne tibi perpetuo libera verba fore
ecce iaces que supplex venis ad iura puellae et tibi nunc quovis imperat empta modo
non me chaoniae vincant in amore columbae dicere quos iuvenes quaeque puella domet
me dolor et lacrimae merito fecere peritum
atque utinam posito dicar amore rudis
quid tibi nunc misero prodest grave dicere carmen aut amphioniae moenia flere lyrae
plus in amore valet mimnermi versus homero
carmina mansuetus lenia quaerit amor i quaeso et tristis istos compone libellos et cane quod quaevis nosse puella velit
quid si non esset facilis tibi copia
nunc tu insanus medio flumine quaeris aquam
necdum etiam palles vero c ne tangeris igni
haec est venturi prima favilla mali
tum magis armenias cupies accedere tigris et magis infernae vincula nosse rotae quam pueri totiens arcum sentire medullis et nihil iratae posse negare tuae
nullus amor cuiquam facilis ita praebuit alas ut non alterna presserit ille manu
c ne te decipiat quod sit satis illa parata
acrius illa subit pontice si qua tua est quippe ubi non liceat vacuos seducere ocellos c ne vigilare alio nomine cedat amor qui non ante patet donec manus attigit ossa
quisquis es assiduas a fuge blanditias
illis et silices et possint cedere quercus nedum tu possis spiritus iste levis
quare si pudor est quam primum errata fatere
dicere quo pereas saepe in amore levat